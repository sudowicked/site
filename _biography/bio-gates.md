## Σύντομη βιογραφία του Μπιλ Γκέιτς

Ο Μπιλ Γκέιτς, γεννημένος το 1955 στο Σιάτλ, αποτελεί με το έργο του μέσω της εταιρείας Microsoft μία δυναμική προσωπικότητα στο χώρο του λογισμικού υπολογιστών, καθώς έθεσε τις βάσεις για τη δημιουργία λειτουργικών συστημάτων και 
προγραμμάτων τα οποία χρησιμοποιούνται παγκοσμίως μέχρι σήμερα. 

Από νεαρή ηλικία ο Γκέιτς παρουσίασε την κλίση του προς τους ηλεκτρονικούς υπολογιστές περνώντας το μεγαλύτερο μέρος της σχολικής του φοίτησης στην αίθουσα της πληροφορικής από τα συστήματα της οποίας αποκλείστηκε, αφού κατάφερε να διαπεράσει την ασφάλεια τους. 
Όντας μόλις 17 ετών γίνεται συνιδρυτής της εταιρείας "Traf-O-Data" η οποία γνώρισε σημαντική επιτυχία και καθόρισε την πορεία του Γκέιτς στο χώρο των υπολογιστών. 

Κομβικό σημείο της καριέρας του αποτέλεσε η συνίδρυση της εταιρείας Microsoft από την οποιά προμηθεύτηκε λειτουργικό σύστημα η IBM και τοποθέτησε στον πρώτο προσωπικό της υπολογιστή. Έκτοτε με τη δημιουργία και την εξέλιξη των διαφόρων εκδόσεων
Windows ο Γκέιτς κατάφερε να καταστήσει την εταιρεία του ως τη σπουδαιότερη εταιρεία λογισμικού για ηλεκτρονικούς υπολογιστές.

Πλέον, έχοντας παραιτηθεί από τη θέση εργασίας του στη Microsoft ο Μπιλ Γκέιτς επιδίδεται κάθε χρόνο και περισσότερο στο φιλανθρωπικό του έργο μέσω της προσωπικής του ανθρωπιστικής οργάνωσης με σκοπό την καλυτέρευση του κόσμου.
